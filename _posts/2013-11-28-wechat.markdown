---
author: arashthr
comments: true
date: 2013-11-28 09:15:23+00:00
layout: post
slug: 'wechat'
title: وی چت ؟
wordpress_id: 476
categories:
- نوشتار شخصی
- تخصصی
tags:
- Apps
- China
- Security
---


اولین باری که اسم برنامه WeChat رو شنیدم در یک مهمانی بودم و همه تعریف میکردند از اینکه چه برنامه خوبی‌ است و من چقدر ازش استفاده می‌کنم و من را یادت باشد add کنی‌ و این حرف‌ها.
گذشت و چندین بار دیگر دوباره نام این برنامه را شنیدم. در نهایت دیشب تصمیم گرفتم که برای امتحان این برنامه را نصب کنم.

تقریبا ۲۴ مگ حجم برنامه بود که شاید کمی‌ زیاد محسوب شود. داشتم توضیحاتی راجع به این برنامه را میخواندم که با اولین زنگ خطر مواجه شدم : سازنده برنامه یک شرکت چینی‌ بود ! به عقیده من هیچگاه نمی‌توان به محصولات اینترنتی کشوری که بزرگترین و پیشرفت‌ترین سیستم سانسور را دارد و بیش از چند صد هزار جفت چشم برای کنترل تک تک اعمال و رفتار شهروندان خود به کار بسته اعتماد کرد.

به هر حال با عنایت به این موضوع تصمیم به ادامه مسیر گرفتم. برای Sign-up کردن، نام، نام کاربری و شماره همراه نیاز بود که وارد کردم و پس از دریافت کد امنیتی از طریق پیام کوتاه وارد محیط اصلی‌ برنامه شدم.
از آنجایی‌ که اسم چین حساسیت را در من برانگیخته بود، خیلی‌ محتاطانه جلو میرفتم. پس از گذشت چند دقیقه، دو نکته بسیار مهم در این برنامه توجه من رو جلب کرد : اولا هیچ تبلیغی نمایش داده نمی‌شد، ثانیا این برنامه به اینصورت نبود که یک نسخه پولی‌ داشته باشه و همه امکانات به صورت رایگان بود.

[![wechat-logo-210513](http://arashthr.files.wordpress.com/2013/11/wechat-logo-210513.jpg?w=300)](http://arashthr.files.wordpress.com/2013/11/wechat-logo-210513.jpg)

خیلی‌ خوب همین‌ها کافی‌ بود ! در این شرایط سوالی بدیهی‌ وجود دارد که پرسیدن آن از خود میتواند جلوی بخش عمده‌ای از مشکلات امنیتی را بگیرد، اما خیلی‌ اوقات فراموشش میشود : چرا کسی‌ باید چنین کاری بکند ؟ چرا فردی باید چنین سرویسی را به رایگان در اختیار همه قرار بدهد ؟ با اطمینان می‌شه گفت که به جز نرم‌افزار‌های آزاد ( و نه حتی اپن سورس ) هیچ کس به خاطر خیرش این کار را نمی‌کنه. هیچکس. حالا گاهی اوقات این هیچکس گوگل است که یک شرکت اسم و رسم دار آمریکایی‌ با سیاست‌های کلان جهانی‌ است که میشود با تبیین سیاست‌هاش سر از کارش در آورد و باهاش کنار اومد، یه وقت یه شرکت ناشناخته چینی‌ !

انتظار دارید چکار کنم ؟ به سرعت از برنامه خارج شدم؛ جالب اینکه موقع Sign-out به من میگه پسورد بزن ! بی‌خیال پس شدم و رفتم یه راست uninstall کردمش. سپس یک سرچ زدم رو weChat security و ... به به !

> WeChat: the Chinese social media app that has dissidents worried - [TheGaurdian](http://www.theguardian.com/world/2012/dec/07/wechat-chinese-social-media-app)<br />
> WeChat IM Application Could Disclose Your Password To Attackers - [Slashdot](http://slashdot.org/story/13/09/17/2317218/wechat-im-application-could-disclose-your-password-to-attackers)<br />
> WeChat is a threat to national security claim researchers - [ParityNews](http://www.paritynews.com/2013/08/26/2487/wechat-is-a-threat-to-national-security-claim-researchers/)


در اینجا موضوعی مطرح میشود که چکیده این صحبت محسوب میشود : برای استفاده از دانش آموزش ندیده‌ایم !
همانطور که دیدید یک سرچ ساده چقدر میتواند اطلاعات میفیدی راجع به این محصول و یا هر محصول دیگر در اختیار ما بگذرد. اما همانطور که از محبوبیت این برنامه در جامعه پیداست، دریغ از کوچکترین تلاش. به سادگی‌ اجازه میدهیم تا جریان پر تلاطم جمعیت، ما را به هر سو که می‌خواهد ببرد. هنوز به خاطر دارم که چطور چشم‌ها به ماه دوخته شده بودم برای دیدن لوگوی پپسی، در حالی‌ که با سر زدن به سایت پپسی، حساب توییتر آن و یا حتی عقل سالیم، به راحتی‌ میشد کذب بودن این داستان را مشخص نمود.
فاصله ما تا دانش تنها چند کلیک است، از آن استفاده کنیم.

[![index](http://arashthr.files.wordpress.com/2013/11/index.jpg)](http://arashthr.files.wordpress.com/2013/11/index.jpg)
