---
author: arashthr
comments: true
date: 2014-01-20 20:52:22+00:00
layout: post
slug: 'jumping-firefox'
title: روباه آتشین، خیزان
wordpress_id: 482
categories:
- Fa
- Tools
tags:
- Browsers
- Firefox
- Tools
---



فایرفاکس اخیرا پیشرفت‌های خیلی‌ خوبی‌ رو داشته. به عنوان مثال در نسخه دسکتاپ حالا دیگه می‌شه بدون شروع مجدد، افزونه‌ها رو نصب و استفاده کرد، در نسخه موبایل هم قابلیت‌های جذابی مثل Reading list اضافه شده که بهتون اجازه میده صفحات رو ذخیره کرده و بعدا بخونید. علاوه بر اینکه دستی‌ هم به سر روی UI کشیده و روان تر و زیباترش کرده.

البته سمت دیگر این رقابت هم تحولات در خور توجهی‌ در حال وقوع است. باید اعتراف کنم تغییرات کروم من رو یاد فیلم Transformers میندازه. این مرورگر کم کم داره به غولی بی‌ شاخ و دم تبدیل می‌شه. اضافه کردن App launcher برای برنامه‌های Offline قدم اول در تبدیل شدن کروم به فرا مرورگر می‌تونه باشه. وقتی‌ سرعت بسیار بالای اون رو هم به همه این موارد اضافه کنیم، می‌بینیم که فایرفاکس با یک رقیب بسیار گردن کلفت طرف است.

ضمن اذعان به همه این نکات، من هنوز هم از فایرفاکس استفاده می‌کنم. جدای از این موضوع که احساس راحتی‌ و امنیت بیشتری دارم، از لحاظ مصرف منابع فایرفاکس بسیار بهینه تر از کروم عمل می‌کنه. من هنگام وب گردی معمولا تعداد تب های زیادی رو باز می‌کنم. با چند بار امتحان و کمی‌ دقت، خواهید دید که مصرف حافظه در کروم به طرز قابل توجهی‌ بیشتر از فایرفاکس است. علاوه بر این در Task manager هم به چند تا پردازش تبدیل می‌شه که به دست آوردن مقدار کلی‌ حافظه مصرفی رو سخت تر می‌کنه.

اگر فکر می‌کنید این صرفاً یک نظر و مشکل شخصی‌ و خاص محسوب می‌شه، پیشنهاد می‌کنم به [این پست از Hanselman](http://www.hanselman.com/blog/FindingALowmemoryBrowser.aspx) نگاهی‌ بندازید که اون هم دقیقا چنین دغدغه‌ای رو تحت عنوانه Finding a low-memory browser مطرح کرده.
