---
author: arashthr
comments: true
date: 2013-08-05 15:48:27+00:00
layout: post
slug: maze-fiasco
title: فاجعه هزارتو
categories:
- Fa
- تخصصی
tags:
- C
- Scandal
- Software engineering
- Testing
---


امسال برای عید نوروز تصمیم گرفتم به جای ارسال تبریکات متعارف تحویل سال، یکی‌ از برنامه‌های کوچکی رو که داشتم کمی‌ دستکاری کنم و برای دوستان و آشنایان بفرستم. این برنامه یک هزار توی ساده بود که به زبان سی‌ شارپ پیاده سازی شده بود.

خوب، برنامه رو اصلاح کردم، وقتی‌ دیدم همه چیز به نظر درست میرسه، اون رو برای چند تا از دوستان ( و همینطور چند تا از اساتید که کمی‌ ذوق و قریحه داشتن ) ارسال کردم.
چند روز بعد که نظر یکی‌ از دوستان رو راجع به برنامه پرسیدم، در کامل تعجب گفت : "والا من خوب نفهمیدم چیکار می‌کنه ؟"
گفتم : "منظورت چیه چیکار می‌کنه ؟ خوب هزار تو بود دیگه".
پس از کمی‌ کند و کاو متوجه اشتباه وحشتناکی‌ شدم که در برنامه برنامه رخ داده بود : قرار بود با هر بار قرار گرفتن موس روی بلاک‌ها، موس به خانه اول برگرده، اما به رغم اینکه در ابتدا این موضوع درست پیاده سازی شده بود، پس از ‌اعمال تغیرات جدید دیگه کار نمیکرد.

اما این مشکل از کجا آب میخورد ؟ چطور من متوجه نشده بودم ؟
درسته که در ابتدا من برنامه رو تست کرده بودم و مشکلی‌ وجود نداشت، اما در ادامه از اونجایی‌ که تغییرات کم بود و در تعداد معدود تستی که انجام دادم فقط در مسیر درست حرکت می‌کردم، اصلا حواسم به این نبود که باز هم مسیر غلط رو تست کنم. فقط از مسیر درست حرکت می‌کردم و ... البته اگر راستش رو بخواید تعجب کرده بودم که چطور اینقدر دارم خوب بازی می‌کنم !

خوب، منظور ؟ لاقل در مورد من که روش مورد علاقم برای برنامه نویسی در _پروژه‌های کوچک_ Code and Fix هستش[![maze_fiasco](http://arashthr.files.wordpress.com/2013/08/maze_fiasco.png)](http://arashthr.files.wordpress.com/2013/08/maze_fiasco.png)، داشتن و تست کردن boundary values ، نگهداری باگ‌هایی‌ که در طی کار بهشون بر میخورم و اجرای مجدد اونها پس از ‌اعمال هر تغییری هرچند کوچک، برای داشتن یک برنامه مطمئن ضروری است.
در کنارش جا داره به خودمون یادآوری کنیم که هرچقدر هم از دیدن درست کار کردن کد‌مون لذت می‌بریم، در فاز تست به جای تحسین عملیاتی که به وضوح درست انجام میده، باید تا جایی‌ که می‌شه بی‌رحمانه بهش حمله کنیم. چون الان دیگه میدونیم که یک چنین افتضاحی نه تنها باعث آبرو ریزی می‌شه، بلکه می‌تونه باعث بشه از این پس ایمیل‌ات پیش خیلی‌ها به عنوان اسپم در نظر گرفته بشه.

پی‌ نوشت : هرچند در مرحله اول اگر من خودم مخاطب بودم به هیچ وجه حاضر نمیشدم ایمیل ارسالی‌ که داخلش کد اجرائی داره رو ( حتی اگر سورس هم کنارش باشه ) دانلود کنم، چه برسه به اجرا !

ضمیمه : کد رو هم قرار در [اینجا](http://ge.tt/6JuQk2o/v/0?c) میدم، درست کردنش کار چند دقیقه است :)
