---
author: arashthr
comments: true
date: 2013-08-13 17:17:57+00:00
layout: post
slug: 'good-enough'
title: به اندازه کافی
wordpress_id: 351
categories:
- Fa
- نوشتار شخصی
- کتاب
- تخصصی
tags:
- Pragmatic Programmer
- Requirment
---



در پست قبل یک مختصری راجع به کتاب Pragmatic Programmer گفتم و اینکه به نظرم چقدر به زیبایی یک سری از مفاهیم پایه‌ای رو که به نظر هر برنامه‌نویسی باید بدونه مطرح کرده. تصمیمم بر این شد که در کنار مطالعه کتاب پست‌هایی‌ مرتبط با بخش‌هایی‌ که به نظرم جالبتر می‌رسند بذارم.

یکی‌ از این بخش‌ها که الان می‌خوام ازش بگم Good-enough software هستش. کل این قسمت رو در اولین جملش می‌شه به صورت خلاصه دید : معمولا تلاش برای بهتر نتیجه ندارد جز تضییع آنچه خوب است.
این عبارت یه جورایی من رو یاد جمله تا حدودی مرتبط و معروف دونالد کنوث میندازه که Premature optimization is the root of all evil ** .**

بحث این بخش در یک کلام Requirment است. حرف در اینجا بر سر اولویت قرار دادن بی‌ چون و چرای نیاز‌های کاربر و شرایط مساله است. اینکه اصل برنامه و کاربردهای آن را زیر خروار‌ها feature‌های اضافی مدفون نکنیم و ...

خوب این ماجرا در نگاه اول بدیهی به نظر میرسه، اما واقعا نمیدونم چرا عمل به اون تا این حد دور از دسترس است. برای مثال یکی‌ از قربانیان بزرگ عدم توجه به نیاز کاربر، خود من هستم در دانشگاه، زمانی‌ که کاربر برنامه من استاد بود.
مساله‌ای که من باید بهش توجه می‌کردم و نکردم نوع درخواست استاد از پروژه‌ای است که باید بهش تحویل داد : برنامه‌ای سرشار از امکانات ! و خوب من هیچوقت نتونستم اونطور که باید و شاید به اون جامعه عمل بپوشونم. چرا که برای من همواره مهمتر از Razzle-Dazzle ، کار کردن و درست کار کردن برنامم بود، و الان میگم که اشتباه کردم.

کد‌هایی‌ که قرار نیست هیچوقت عملیاتی بشه، بر‌رسی‌های کاملا سطحی و به چالش نکشیدن برنامه، همگی‌ شرایطی است که باید در نظر گرفته شود. بر این مبنا حتی چپاندن امکانات اضافی و زیبایی‌های بصری اضافی و بعضا آزار‌دهنده به برنامه از جمله کارهاییست که یک دانشجوی باهوش موظف به انجام دادن اونهاست برای کسب رضایت حداکثری مشتری، به رغم آگاهی‌ از نادرستی این کار، حداقل با توجه به تجربه دانشجویی من :)

الان که بحث به مدیریت نیاز کاربر کشیده شد و انجام صرف آنچه که ضروری است، خیلی‌ علاقمند شدم در آینده راجع به مفهومی که خیلی‌ می‌تونه نزدیک به همین موضوع باشه هم بگم : YAGNI !
