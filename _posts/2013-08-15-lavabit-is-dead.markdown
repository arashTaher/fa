---
author: arashthr
comments: true
date: 2013-08-15 11:47:15+00:00
layout: post
slug: lavabit-is-dead
title: Lavabit تعطیل شد
wordpress_id: 386
categories:
- Fa
- اخبار
---

سرویس ایمیل [Lavabit ](http://lavabit.com/)تعطیل شد !

یکی‌ دیگه از اخبار ناامید کنند این روزها. این Email service provider از معدود سرویس‌هایی‌ بود که هدف اصلی‌ خودش رو تامین امنیت داده‌های کاربر معرفی‌ میکرد. در کنارش نسبت به سایر سایت‌های مشابه که من بر‌رسی‌ کرده بودم رابط کاربری مطلوب‌تر و امکانات فنی‌ بیشتری را در اختیار می‌گذاشت. خود من زمانی‌ که دنبال یه سرویس ایمیل بودم که بتونم به راحتی‌ از طریق اسکریپت پایتون و از روی یه سیستم دیگه برای خودم میل بفرستم، از همین لوبیت استفاده کردم.

اما چرا این سرویس تعطیل شد ؟ در صفحه اول سایت، که بر خلاف سابق دیگه خبری از Sign in و Sign up نیست، به این صورت توضیح داده شده :
"من مجبور به گرفتن تصمیمی سخت شدم. یا مشارکت در جرم علیه مردم آمریکا و یا پشت پا زدن به تلاش تقریبا ده سال خودم با تعطیل کردن lavabit."

ظاهرا ماجرا از این قراره که درخواستی مبنی بر اجازه دسترسی‌ فرد ثالث به داده‌های کاربران این سایت تحمیل شده، و این شرکت هم به جای تن‌ دادن به این درخواست و افشای اطلاعات کاربرانش، کل سرویس‌ها رو shutdown کرده. به نوعی می‌شه گفت خودکشی‌ کرده .
حساسیت این مساله زمانی‌ دوچندان می‌شه که بدونیم Snowden هم از همین سرویس برای برقراری ارتباط با خبرنگاران استفاده میکرد.

Levision ، موسس lavabit نوشتار خودش رو این چنین به پایان میبره که : "اما این تجربه یک درس بزرگ به من آموخت؛ تا زمانی‌ که کنگره اقدامی عملی‌ انجام نداده، توصیه اکید من بر این است که هیچوقت در زمینه داده‌های شخصی‌ خود به شرکتی که به صورت فیزیکی‌ در خاک آمریکا قرار دارد اطمینان نکنید."

اما دلیل ناراحتی‌ از رویداد چنین حوادثی چیست ؟ تمام این اقدامات به ظاهر امنیتی نتیجه‌ای نخواهد داشت جز مصمم تر شدن مسئولان حکومت هر کشوری برای جدا کردن خودشون از این سیستم، با به وجود آوردن مفاهیمی مثل اینترنت ملی‌، و این موضوع هم خود منجر میشود به زیر سوال رفتن مفهوم اینترنت و در پس آن آزادی ارتباط و آزادی بیان.


Those who would sacrifice freedom for security deserve neither. — Benjamin Franklin
